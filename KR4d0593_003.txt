# -*- mode: mandoku-view; -*-
#+TITLE: 張光弼詩集
#+DATE: 2015-09-12 00:39:33.601498
#+PROPERTY: ID KR4d0593
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB08n0650-003張光弼詩集-卷三.
<pb:KR4d0593_SBCK_003-1a>¶
張光弼詩集卷之三¶
　七言絶句¶
　　　題孔明抱𦞃圖¶
抱𦞃長吟彼一時卧龍消息有誰知能聴天下三分計頼有劉¶
家大耳児¶
　　　題羲之寫扇圖¶
蒲扇新題墨未乾也應技癢要人㸔阿婆莫謾提籃去明日街¶
頭冩便難¶
　　　訪舊三竺次泐禅師雜興韻¶
但教懐抱能傾倒莫向尊罍計有無不為訪僧三竺寺肯乘烟¶
艇過西湖¶
酒舘湖船盡有名玉杯時得律閑情至今人&KR0003;張貟外不是㸔¶
<pb:KR4d0593_SBCK_003-1b>¶
花不出城¶
　　　為同峰講主題風&KR0196;梅二𦘕¶
長林春早玉烟新未許風光殿後塵留得維摩方丈在碧紗&KR0210;¶
護散花人¶
髙坐天人白玉床袈裟都是素毫光東風也自知消息故故吹¶
香入道塲¶
　　　題墨梅¶
一㸃嬌飛傍鏡䑓曽随咲靨貼宫腮如今莫説顔如玉何限風¶
烟馬上来¶
　　　白描杏花¶
小樓春雨賣花時盡説京城好女児有茟何應描不就况兼紅¶
粉不曽施¶
<pb:KR4d0593_SBCK_003-2a>¶
　　　白描水仙花¶
月下歸来㸔未真烏絲㡬𫃵欲生春莫教縞𢃄随風逺留綰明¶
珠贈洛神¶
　　　荔枝𦘕¶
一勺瓊&KR0308;貯絳霞好招鸚鵡過西家若爲觧得相如渇免向金¶
莖乞露華¶
　　　題十八學士奕棋圖¶
瀛洲風景最清真一代人材盡鳯麟莫道&KR0359;山更&KR0359;䖏傍觀都¶
是下棊人¶
　　　五陵逰俠圖¶
白雪肌膚白玉鞍渾身俊&KR0148;許人㸔&KR0002;知稼穑艱難䖏肯把黄¶
金鑄弹丸¶
<pb:KR4d0593_SBCK_003-2b>¶
　　　題桂花仙子¶
黄金碎搗作㣲塵露染秋和色未匀回首瓊樓休悵望素娥元¶
是月中人¶
秌雲㡬片作衣裳吹盡西風骨亦香明月若教生洛浦可勝才¶
思惱陳王¶
　　　題徽廟螃蠏圖¶
閱盡&KR0393;魚爾雅萹閑將藤素染蒼烟不知𦘕得招潮後艮嶽從¶
教變海田¶
長白山前謾㧞都清華小殿試操觚含毫應咲&KR0364;王拙不冩秋¶
沙郭索圖¶
　　　題𦘕梅¶
年年長與栁争春数㸃風前更可人待得緑隂成子後暗香踈¶
<pb:KR4d0593_SBCK_003-3a>¶
影縂随身¶
　　　題明皇擊毬圖¶
管籥聲随萬乗逰開元毬馬最風流九齡老去無人諫不破中¶
原不肯休¶
　　　題黄花白蝶扇面¶
一枝秋露染&KR0004;匀曽伴渊明漉酒巾若道夢中能化蝶飛来應¶
是白衣人¶
　　　題大慈寺僧房¶
老禅相見具袈裟旋汲新泉自煑茶咲問世間春㡬許東風開¶
遍石巖花¶
　　　題紙瓶留别育王寺長老照大千¶
朝市山林自一家要知&KR1164;掖即袈裟青蘋波上凉風起㝎到禅¶
<pb:KR4d0593_SBCK_003-3b>¶
房㸔蕙花¶
　　　題剡漢夜雪圖¶
雪月相&KR0829;過剡川芙蓉逺近玉生烟戴家亭舘多風致只好到¶
門回酒錢¶
　　　題二馬圖¶
缷却銀鞍得自由偶因鬃癢一囬頭青絲㡬尺無拘束曽控風¶
雲遍九州¶
春明仰首一塲嘶莫說河冰迸玉蹄曽與將軍同患難䓁閑平¶
歩過檀溪¶
　　　江南曲¶
阿姊却從何䖏来芙蓉有露濕香腮相呼相應棹船去知是鄰¶
家闘鴨囬¶
<pb:KR4d0593_SBCK_003-4a>¶
一束蓮莖學細腰𡍼金艇子木蘭橈東家姊妹西家去更約明¶
朝去㸔潮¶
　　　贈琴士¶
萬𣗳流鶯御苑西朝回&KR0016;馬醉如泥如今都向山堂𪧐聴得琴¶
中烏夜啼¶
　　　小逰仙次韻四首¶
漢武求仙未絶情枉將心力事金莖靈王太子因無欲吹得琅¶
玕作鳯吟¶
桂閣金銀不甚髙仙山㡬許隔波濤信囬青鳥無尋䖏一色春¶
風是絳桃¶
小娃莫説臉如蓮自牧羊龍向對田𥬇指清泠橋下水此中元¶
是碧瑶天¶
<pb:KR4d0593_SBCK_003-4b>¶
青蛇昨夜付書囬只許麻姑自拆開説道&KR0382;萊山下路莫因清¶
淺不歸来¶
　　　題鸚鵡士女圖¶
長門㡬日㫁羊車閑得工夫坐日斜唯有舊時鸚鵡見春衫曽¶
染石榴花¶
　　　題露荷風栁扇面¶
猶恐丹砂染未匀波中影是鏡中身長眉盡向東風裏不許人¶
間更効顰¶
此扇當年定賜誰淚㾗猶自舊胭脂班&KR0078;莫用閑相詠次第凉¶
風到汝吹¶
　　　秋夕¶
紫藤滿架月華明一片凉風絡緯聲猶有西江未歸客𠋣樓因¶
<pb:KR4d0593_SBCK_003-5a>¶
爾動離情¶
　　　過&KR0873;湖¶
&KR0873;湖有路接天津萬頃銀花小浪匀安得滿船都是酒船中更¶
載浣紗人¶
　　　過金粟寺看東坡竹¶
東坡仙去三百載海上猶存丹鳯巢醉裏自將衫䄂下拂開塵¶
碧㸔&KR0196;梢¶
　　　題凝思士女¶
萱草花開一両枝薫風更是㫁腸時自家團扇無心把想得回¶
文織錦詩¶
　　　題盧媪家¶
誰似禇庄盧媪家開門繞屋是荷花收来麥把雲成垜繰動蚕¶
<pb:KR4d0593_SBCK_003-5b>¶
絲雪滿車¶
舡坊小小栁依依田舎人家儘自肥溪水受隂魚出躍薫風吹¶
暑燕交飛¶
　　　過蕭山縣¶
原野蕭條井邑虚居人都是刼&KR0069;餘橋邉猶有江淹寺不為題¶
詩駐使車¶
　　　題呉綵鸞寫韻圖¶
小㸃紅鸞欲下遲逺山渾似𦘕来眉如何一念人間事上界仙¶
曹便得知¶
　　　同徐大章溪上㸔芙蓉¶
日暮歸来雨濕衣&KR0565;風千𣗳彩雲飛渚宫只在秋江上何事襄¶
王夢到稀¶
<pb:KR4d0593_SBCK_003-6a>¶
　　　宫詞次韻周貟外¶
時様宫眉不甚長再三𥬇語問同房内園有約㸔花去稱得春¶
衫繍鳯凰¶
　　　題左司壁¶
省中莫説文書簡開遍杏花渾不知今日𣗳邉&KR0016;馬過滿衣春¶
雨立多時¶
　　　題毛女¶
一钁長随玉雪身女中還有爛柯人相逄好向麻姑説東海千¶
年人化塵¶
　　　題東坡竹¶
三百餘年屈指過猶扵餘墨見東坡雖然数尺黄州竹冩出平¶
生直莭多¶
<pb:KR4d0593_SBCK_003-6b>¶
　　　題蘇小小像¶
湖上行雲逐步移手携團扇欲何之鬢邉莫咲閑花草也是當¶
時第一枝¶
　　　題蜻蜓蛺蝶𦘕扇¶
㸃水穿花不自疑輕盈滿扇欲何之秋塘一覺風流夢又是秋¶
香欲老時¶
　　　&KR0026;奕圖為楊左丞題¶
局中勝&KR0018;㡬回新盡在丹青亦損神莫把䓁閑銷&KR0010;月傍&KR0026;都¶
是下棊人¶
　　　求仙辭¶
漢皇承露鑄金莖别道雲間有玉亰萬乗旌旗不随去此身何¶
用獨長生¶
<pb:KR4d0593_SBCK_003-7a>¶
不見王喬馭鶴還祗應憔悴老空山何如&KR0113;取金仙法滅盡空¶
花出世間¶
　　　荷花辭次韻周伯温𠫵政¶
朝霞染得好衣裳吹徧湖頭風露香身分可憐年紀小纎腰一¶
束欎金黄¶
少年慣服白硃砂飬得容顔過似霞生長六橋楊栁岸不知湖¶
水是儂家¶
莫訝呉儂説靚粧紅銷貼體&KR0079;生香夜来相伴縁荷葉受用滿¶
湖風露涼¶
一種西湖與若&KR0088;鴛鴦𪧐䖏便為家秋房結得新蓮子便是當¶
時藕上花¶
　　　上元夫人辭¶
<pb:KR4d0593_SBCK_003-7b>¶
阿母親曽與製衣手攀雲錦下天機自從宴罷茅君後寂寞龜¶
壇㑹更稀¶
　　　瘦馬¶
少盡其力老棄之此豈有意埋弊惟不如汗血陣前死以革就¶
裹將軍屍¶
　　　栁枝詞¶
尊前不奈小腰身争得攙先上舞茵多謝東風好&KR0913;舉盡情分¶
付𦘕眉人¶
春光領畧不勝嬌揺蕩東風千萬條悔盡江州白司馬一生空¶
詠小蠻腰¶
　　　折栁枝¶
愁向尊前唱渭城栁枝折盡贈行人蚤知世路多離别移在郵¶
<pb:KR4d0593_SBCK_003-8a>¶
亭逺䖏生¶
　　　唐天寳宫詞十五首¶
壽王妃子在青春賜與黄冠號太真不是白頭髙力士翠華那¶
得逺䝉塵¶
徹夜宫中按羽衣明朝冊拜太真妃鳯凰園裏承恩後從此君¶
王出内稀¶
興慶池頭芍藥開貴妃歩輦㸔花来可憐三首清平調不慱西¶
涼酒一盃¶
清源小殿合&KR0765;州羯鼓琵琶響未休為是阿瞞供樂籍八姨多¶
費錦纒頭¶
&KR0382;莱前殿摘黄柑一色金盤賜内官㨂得枝頭合歡實𦘕圖傳¶
與大家㸔¶
<pb:KR4d0593_SBCK_003-8b>¶
玉笛當年是賜誰可教妃子得偷吹還家剪下青絲𩬊持謝君¶
王意可知¶
天子樓前百戯呈大娘竿舞㝡驚人貴妃獨賞劉&KR0048;詠牙笏羅¶
&KR0129;色色新¶
舁上児綳滿翠容黄裙髙髻一樷樷君王入内聞歡咲賜與金¶
錢滿六宫¶
四海承平倦萬機只將彩戯悦真妃不平㝡是弹𩀱六骰子公¶
然得賜緋¶
小部梨園出教坊曲名新賜荔枝香霓裳按舞長生殿撃碎梧¶
桐夜未央¶
共指雙星出殿遲並肩私語有誰知君王未出長安日肯信人¶
間有别離¶
<pb:KR4d0593_SBCK_003-9a>¶
香嚢遺下佛堂堦不使君王不愴懐想著當年雪衣女羽衣猶¶
得苑中埋¶
勤政樓中夜正長上皇西望轉悽凉侍児唯有紅桃在一曲涼¶
州淚萬行¶
龍女殷勤道姓名凌波池上乞新聲周公不入君王夢誰與蒼¶
生致太平¶
天寳年中寵賈昌黄衫年少滿鷄坊絳冠闘罷羅纒項又得君¶
王𥬇一塲¶
　　　趍府¶
燕子梁間漸有聲碧油&KR0420;外未天明長街官𣗳留殘月滿馬好¶
風吹宿酲¶
　　　小寒¶
<pb:KR4d0593_SBCK_003-9b>¶
花外東風作小寒輕紅淡白滿䦨干春光不與人怜惜留得清¶
明伴牡丹¶
　　　涼思¶
朝来風雨怯&KR0127;羅便&KR0116;&KR0765;秋意思多一夜不眠聮翠&KR0013;餘香銷¶
盡滿池荷¶
　　　&KR0116;来¶
好風吹雨&KR0116;来遲開遍荼䕷縂不知團扇晚凉人似玉也湏消¶
受暮春時¶
　　　春光¶
湖上偏多楊栁風桃花吹盡雨前紅䓁閑却&KR0013;東君咲大半春¶
光在醉中¶
　　　栁花詞¶
<pb:KR4d0593_SBCK_003-10a>¶
望窮河水是隋家風落長堤御栁斜春盡花飛留不住白頭啼¶
徧後棲鴉¶
欄馬墙西欲暮春花飛不復過中旬𠋣天樓閣晴光裏争撲珠¶
簾不避人¶
章華䑓下路西東走馬歸来滿䄂風吹起萬條枝上雪䓁閑迷¶
却細腰宫¶
滿院長條散緑隂誰家門户碧沉沉地衣不許重簾隔雪白花¶
鋪一寸&KR0359;¶
楊州寺前楊栁多栁枝能舞更能&KR0084;夜来吹入維摩室化作天¶
花可奈何¶
　　　孟院判宅辭飲¶
病来酒力未能加易&KR0116;衰容染絳霞團扇凉風吾欲睡不勞頻¶
<pb:KR4d0593_SBCK_003-10b>¶
㸔石榴花(酒名)¶
　　　輦下曲(有序)¶
　　　　昱&KR0640;貟宣政院判官以僧省事簡搜索舊文藁扵嚢¶
　　　　中&KR0494;在京師時有所聞見輙賦詩有宫中詞塞上謡¶
　　　　共若干首合而目曰輦下曲其㩀事直書辭句鄙近¶
　　　　雖不足以上&KR0071;風雅然一代之典禮存焉¶
黄金大殿萬斯年十二丹楹日月邉傘盖葳&KR0331;當御榻珠光照¶
曜九重天¶
五垓十陛立朝廷檻首銅鵰一丈翎不待来儀威鳯至日聞韶¶
濩在青&KR0115;¶
州橋拜伏两珉龍向下天潢一𣲖通四海仰瞻¶
天子氣日行黄道貫當中¶
<pb:KR4d0593_SBCK_003-11a>¶
方朝猶是未明天玉戚輪竿已儼然百獸蹲威繪旛下萬臣效¶
職内門前¶
東閣緋服唱雞人撃到朱鼙苐㡬聲楠𥧌奉常先告備駕行三¶
叩紫銷鳴¶
至元典禮當朝㑹宗戚前將祖訓開¶
聖子神孫千萬世俾知文業此中来¶
二九行分正從班盡將牙笏注名間簟鋪獸鎮丹墀内鵠立千¶
官　𦘕閳¶
國戚来朝縂盛容左班翹鶡右王封功臣𢃄礪河山誓萬&KR0010;千¶
秋樂未終¶
静瓜約閙殿西東頒宴宗王禮数隆酋長廵觴宣上㫖儘教滿¶
酌大金鍾¶
<pb:KR4d0593_SBCK_003-11b>¶
萬方表馬賀生辰班首師臣與相臣喝賛禮行天樂動九重宫¶
闕一時新¶
三司侍宴皇情合對御吹螺大禮終寳扇合鞘催放仗馬蹄哄¶
散萬花中¶
授時暦盡當冬至太史舁官近御前御用粉牋題國字帕黄封¶
上榻西邉¶
泥金𤁋水順飄揚掌扇香吹殿角&KR0565;不是内官親執御太平無¶
用鎮非常¶
只孫官様青紅錦褁肚圎文寳相珠羽仗執金班控鶴千人魚¶
貫振嵩呼¶
全装莭仗冐金錢振竦髙擎玉陛前軃䄂行交太平字回鑾猶¶
自歩蹁躚¶
<pb:KR4d0593_SBCK_003-12a>¶
黄金酒海贏千石龍杓梯聲給大筵殿上千官都取醉君臣胥¶
樂太平年¶
西天法曲曼聲長瓔珞垂衣&KR0091;艶粧大宴殿中&KR0084;舞上華嚴海¶
㑹慶君王¶
職貢蠻夷通海徼筦衣毳㡌𡵯逡廵翠華閣下頒繒幣¶
聖主曲恩柔逺人¶
竹扛金鑄百尋餘頂板髙鐫萬國書禁得下方雷與電聲光不¶
敢近皇居¶
崇天門下聴宣赦萬姓歡呼萬&KR0010;聲豈獨罪人蒙大宥普天率¶
土盡關情¶
户外班齊大禮行小臣鳴賛立朝廷八風不動丹墀静聴得宫¶
&KR0129;舞蹈聲¶
<pb:KR4d0593_SBCK_003-12b>¶
墀左朱欄草滿業世皇封植意&KR0057;濃艱難大業從兹起莫忘龍¶
沙汗馬功¶
國&KR0004;海運自朱張百萬樓船渡大洋有訓不教忘險阻御厨先¶
飯進黄粮¶
旂常萬乗綴旒旓玉瓘升壇藉白茅前月太常班鹵簿安排法¶
駕事南郊¶
清廟上尊元不罩爵呈三獻禮當終巫臣馬湩望空灑國語辭¶
神妥法宫¶
遼東羞貢入神厨𥙊鮪專車一丈餘寢廟&KR0010;行春薦禮有加鉶¶
臣雜鮮腒(禽鳥之&KR0079;)¶
國俗祠神主中霤氊車氊俑掛宫燈神来鼓盞自飛應妖自人¶
興如有慿¶
<pb:KR4d0593_SBCK_003-13a>¶
狼髖且抛何且况女巫慿此卜妖祥手持撲&KR0554;揮三祀蠲祓祈¶
神受命長¶
當年大駕幸灤亰象背前䭾幄殿行國老手鑪先引導白頭連¶
&KR0016;出都城¶
皇輿清暑駐灤京三日當畨見大臣夜半暗中偷摸箭隂教右¶
姓主朋廵¶
請號𨵿牌趋鼓閣弓刀千&KR0016;領兵符例差右姓廵倉庫哄唱穹¶
廬賜大酺¶
祖宗詐馬宴灤都挏酒啍啍載憨車向晚大安髙閣上紅竿雉¶
帚掃珎珠¶
駕起京官聚草棚諸司誰敢不從公官錢例與供堂食馬上風¶
吹酒面紅¶
<pb:KR4d0593_SBCK_003-13b>¶
千門萬户嚴扃鑰留守司官莫自閑仰候秋風駝&KR0013;䓁郊迎大¶
駕向南還¶
駝装序入日精門銅鼓牙旗作隊喧一聴廵階鈴鈸振滿宫俱¶
喜出迎恩¶
月華門裏西角屋六纛幽蔵神所居大駕起行先戒路皷鉦次¶
第出儲胥¶
華纓孔㡌諸畨隊前導伶官戯竹髙白傘威&KR0331;憵駞道帝師輦¶
下進葡萄¶
守内畨僧日念吽御厨酒肉按時供組鈴扇鼓諸天樂知在龍¶
宫苐㡬重¶
皇輿行在闢人門羣牧分屯散綵雲習馭每朝供進馬近移毳¶
幕盡宗勲¶
<pb:KR4d0593_SBCK_003-14a>¶
御前親拜中書令恩賜東宫設内筵手署𠡠黄唯一道任誰祗¶
受付𩀱遷¶
雞人唱罷内門開千&KR0016;前頭丞相来衛士金爪𩀱引導百司擁¶
醉早朝回¶
端本堂&KR0359;綉榻髙滿前學士盡風騷星河&KR0016;士知唯馬慣識金¶
牋玉兎毫¶
旌旗千&KR0016;從儲皇詐栁行春出震方祖宗馬上得天下弓矢斯¶
張何可忘¶
和寧沙中撲&KR0554;笔史臣以代鉛槧事百司譯冩髙昌書龍蛇復¶
見古文字¶
儀䑓鉄表冠龍尺上刻横文晷度真中國失傳求逺裔猶扵囬¶
紇見斯人¶
<pb:KR4d0593_SBCK_003-14b>¶
儒臣奉詔&KR0113;三史丞相䘖兼領緫裁學士院官傳賜宴黄羊挏¶
酒滿車来¶
經筵進講天人喜宣索金繒賜講臣已&KR0116;聖躬忘所倦教將古¶
訓更前陳¶
文明天子念孤寒科舉人才兩榜寛别殿下簾親策試唱名&KR0379;¶
了便除官¶
胄&KR0101;諸生盛國容大官羊膳两厨供六&KR0052;𦘕是君臣事卿相才¶
多在辟雍¶
爐香夾道湧祥風&KR0394;輦逰城女樂從望拜綵樓呼萬&KR0010;柘黄&KR0129;¶
在半天中¶
放教貴赤一齊行平地風生有翅身未觧刻期争拜下御前成¶
箇賞金銀¶
<pb:KR4d0593_SBCK_003-15a>¶
國子題名金僕姑𣗳籬比射盡腰符分明百步中侯的踴躍宗¶
王舞䄂呼¶
對朋角飲自相招黄䑕生焼入地椒馬潼飲輪金鐸刺頂寧割¶
𩬊不相饒¶
中樞宻遣弄臣回封印黄金盒一枚天語直將西内去便教知¶
是草¶
直從海子望&KR0382;莱青雀傳言日㡬囬為造龍舟載天姆院家催¶
造𦘕圖来¶
西方牛女即天人玉手曇雲滿把青舞唱天魔供奉曲君王長¶
在月宫聴¶
鴨緑江波勝鴨頭魚龍變化滿中州分来一沠天潢水到得烏¶
桓便不流¶
<pb:KR4d0593_SBCK_003-15b>¶
昭君遺下漢琵琶抝軫誰弹狽獲沙春色不𨵿青塜上只今芳¶
草滿天涯¶
玉竇橋邉日月名金棊界脉直如繩世皇存此為殷鍳上刻宣¶
和示&KR0440;興¶
金計傾遼至可哀為車為馬枉豗隤豈知萬&KR0010;山中土載得龍¶
砂王氣来¶
大都週遭十一門草苫土築那吒城䜟言若以磚石褁長似天¶
王衣甲兵¶
八思巴師釋之雄字出天人慙妙工龍沙髣髴&KR0294;夜哭䝉古盡¶
歸文法中¶
學貫天人劉太保卜年&KR0114;世際昌期帝王真命自神武魚水君¶
臣今見之¶
<pb:KR4d0593_SBCK_003-16a>¶
許衡天遣至軍前未䘮斯文頼此傳大學一編尭舜事致君中¶
統至元年¶
運際昌期不偶然外臣豪傑得神仙一言不殺感天聴教主長¶
春億萬年¶
宋亡死莭文丞相不受宣封信國公祠廟至今松栢在世皇盛¶
徳及孤忠¶
太祖雄姿自聖神一時睿㫁出天真要將儒釋同尊奉宣諭黄¶
金塑聖人¶
龍虎山中有道家上清劍&KR0130;絢晴霞依然進謁棕毛殿坐賜金¶
瓶数十茶¶
桐官馬潼盛渾脫&KR0016;士封題抱送来傳與内厨供上用有時直¶
到御前開¶
<pb:KR4d0593_SBCK_003-16b>¶
西畨僧果依時供小籠黄旗帯露装滿馬塵沙兼日夜平坡紅¶
艶露猶香¶
黄公壚榜大金書門外長停右姓車教請官繒来換酒悲&KR0084;始¶
是醉之餘¶
圜殿儀天十六楹向前黄道不教行帳房左右懸弓角盡是君¶
王宿衛兵¶
玉徳殿當清灝西蹲龍碧瓦接榱題衛兵學得髙麗語連臂低¶
&KR0084;井即梨¶
棕毛四面擁龍床殿角&KR0565;生紫霧香上位勵精求治切不曽朝¶
退不&KR0913;湯¶
斜街木局盡閑房御史㣲行自不妨從立憲䑓曽有㫖代天耳¶
目付賢良¶
<pb:KR4d0593_SBCK_003-17a>¶
上都半道次榆林是䖏鴛鴦野樂深不比使君桒下問自媒年¶
少覔黄金¶
少年馬後抱熊羆便佞相傾結所知一日搭名幇草料好官都¶
属跨驢児¶
閑家日逐小公侯藍棒相随覔打毬向晚醉嫌歸路逺金鞭捎¶
過御街頭¶
闘鵪&KR0004;住草&KR0004;黄錦袋牙牌日自將閙市閑坊尋搭對紅塵走¶
殺少季狂¶
教坊女樂順時秀豈獨&KR0084;傳天下名意態由来㸔不足掲簾半¶
面已傾城¶
争抱荆筐拾馬留貧児朝夕侯鳴騶不知金印為何物肯要人¶
間萬户侯¶
<pb:KR4d0593_SBCK_003-17b>¶
北方九眼大黒殺幻形梵名麻紇刺頭𢃄髑髏踏魔女用人以¶
𥙊惑中華¶
髙昌之神戴羖首仗劒&KR0016;羊𫝑猛烈十月十三彼國人蘿葡&KR1287;¶
餅賀神莭¶
十字寺神呼韓王身&KR0016;白馬衣戎装手弹箜篌仰天日空中来¶
儀百鳯凰¶
旃檀佛像身丈六三十二相俱完全流傳釋家親受記止于大¶
國来西天¶
西畨燈盞重百斤刻銘供佛題大臣黄酥萬甕照無盡上祝皇¶
𨤲下已身¶
花門齊侯月生眉白日不食夜飽之纒頭向西禮圈户出浴升¶
髙呌阿彌¶
<pb:KR4d0593_SBCK_003-18a>¶
西天呪師首蜷𩬊不澡不　身亦𣪞裙　何有披紅𦋺出入宫¶
闈無靦顔¶
似將慧日破愚昏白日如常下釣軒男女傾城求受戒法中秘¶
宻不能言¶
肩垂緑𩬊亊康禅淡掃蛾眉自可憐出入内門粧飾盛滿宫争¶
迓女神仙¶
紅城萬户拱皇居宿衛親兵飽有餘苑鹿與人分食慣朝朝羣¶
聚候麋車¶
樞宻院家家賜宴金符三品事奔趋教坊白馬䭾身後光緑紅¶
簫送酒車¶
四面朱欄當午門百年榆𣗳是將軍昌期遭際風雲㑹草木猶¶
封㝎國勲¶
<pb:KR4d0593_SBCK_003-18b>¶
鴐鵝風起白毰毸秋夏根随駕往囬聖主已開三面網登盤玉¶
食自天来¶
守宫妃子徃東頭供御衣粮不外求牙仗穹廬護闌盾禮遵估¶
服侍宸逰¶
三宫除夜例駈儺徧灑巫臣馬湩多組燭小児相哄出衞兵環¶
視莫如何¶
緋國宫人直女工衾稠載得内門中當畨女伴能包袱要學髙¶
䴡頂入宫¶
壁衣面面紫貂爲更繞腰欄掛虎皮大雪外頭深一尺殿中風¶
力㡬曽知¶
天朝習俗樂從禽爲按名鷹出栁隂立馬萬夫齊指望半空鵝¶
影雪沉沉¶
<pb:KR4d0593_SBCK_003-19a>¶
大安閣是延春閣峻宇雕墙古有之四面珠簾烟𣗳裏駕臨長¶
在夏&KR0004;時¶
萬&KR0010;山中瓊島居廣安宫殿𦘕難如逥鑾風過黄金鐙飄下爐¶
香十里餘¶
欄馬墙臨海子邉紅葵髙栁碧𠫵天過人不敢論量數雨露相¶
將近百年¶
　　　宫中詞¶
　　　　宫中詞唯唐陜西司馬王建一百首為得體盖從内¶
　　　　臣出入宫闥𫠦賦俱實見其事厥後蜀主花蕋夫人¶
　　　　効其體賦一百首亦其身親見之宋王安國校官書¶
　　　　見其本序而置之内閣元&KR0004;奉天楊興録宋宫人語¶
　　　　五言詩十八首頗得其情足次二家後大抵宫中詞¶
<pb:KR4d0593_SBCK_003-19b>¶
　　　　論冨有天下貴為天子不可以文章工拙&KR0091;必非想¶
　　　　像必親見皆非閭巷之士可擬而賦者後學廬陵張¶
　　　　昱光弼誌¶
紅光滿室産皇儲天下千秋與祝𨤲侍女后妃頒剰綵天顔有¶
喜内臣知¶
褁頭保母性温存不敢移身出内門尋得描金龍鳯紙學模國¶
字教皇孫¶
頒賜三宫端午莭金絲纒扇綉紅紗謝恩都作男児跪拜起深¶
深鶡尾斜¶
内人哄動各盈腮説自西宫撒雪来報與内司當有宴羊車今¶
晚早將来¶
網軒&KR0565;思早相催紅葉生時鴈又来不用題情付流水已随歩¶
<pb:KR4d0593_SBCK_003-20a>¶
輦過宫廽¶
櫻桃紅熟覆黄巾分賜三宫遺内臣拜跪酬恩歸院後金盤酪¶
粉試甞新¶
徽儀殿裏不通風火者添香殿閣中榻上重重鋪設好君王今¶
夜定移宫¶
宫衣新尚髙麗様方領過腰半臂裁連夜内家争借㸔為曽着¶
過御前来¶
和好風光四月天百花飛盡感流年宫中無以消長日自擘龍¶
頭二十絃¶
鴛鴦&KR1484;鶒滿池嬌綵繡金茸日㡬條早晚君王天壽莭要將著¶
御大明朝¶
官羅支請銀霜&KR0260;徹夜房中自剪裁明日㸔花西内去牡丹臺¶
<pb:KR4d0593_SBCK_003-20b>¶
畔木𤓰開¶
延華閣下日如年除是當畨到御前尋出塗金香墜子安排衣¶
線撚春綿¶
頻把香羅拭汗腮緑雲背綰未曽開相扶相曵還宫去咲説秋¶
千駕下来¶
上𫟍新波小海分緑香溢岸好湔裙故將禁指&KR0101;官見放出天¶
河洗絳雲¶
紙䋲未把祝爐香自&KR0116;紅生兩臉傍為蹬為輪俱有喜莫教縆¶
結作羊膓¶
飲到更深無厭時並肩士女與扶持醉来不問腰肢小照影燈¶
前舞柘枝¶
填金臂失戯分明贏淂真珠三両升便去房中還賭賽黄封銀¶
<pb:KR4d0593_SBCK_003-21a>¶
榼酒如澠¶
殘却花間一局棊為因宣喚賜春衣近前火者催何急惟恐君¶
王怪到遲¶
從行火者咲相招歩輦相將過釣橋鹿頂殿開天樂動西宫今¶
日賽花朝¶
彤雲捧起黄金殿十二丹楹七户開南面君臨朝萬&KR0010;来儀應¶
共鳯歸来¶
櫺星門與州橋近黄道中間御氣髙拜伏龍眠金水上鎮安四¶
海息波濤¶
　　　塞上謡¶
砂磧大風吹土屋馬上行人沙&KR0449;目貂裘荆筐拾馬矢野帳吹¶
&KR0196;煑羊&KR0079;¶
<pb:KR4d0593_SBCK_003-21b>¶
玉貌當爐坐酒坊黄金飲噐索人嘗胡奴疊&KR0016;唱&KR0084;去不管栁¶
花飛過墻¶
漭然路矢龍沙西挏酒中人軟似泥馬上毳衣&KR0084;刺刺徃還都¶
是射鵰児¶
馬上黄湏𢙣酒徒搭肩把手酔相扶見人強作漢家語哄著村¶
童唱塞姑¶
野&KR0345;作繭絲玉玉乳鷄浴沙聲谷谷駱駝妳子多醉人氊帳雪¶
寒留客宿¶
胡&KR0078;二八面如花留宿不問東西家醉来拍手趂人舞口中合¶
唱阿刺刺¶
雖說灤亰是帝郷三時閑静一時忙駕来滿眼吹花栁駕起連¶
天降雪霜¶
<pb:KR4d0593_SBCK_003-22a>¶
親王捧寳送囬京五色祥雲抱日明錫宴大開興聖殿盡呼萬¶
&KR0010;賀中興¶
　　　岫雲𨼆居¶
岫雲深護列仙儒心與天倪共卷舒詩境偶生吟思外青苔黄¶
葉滿山居¶
　　　昇王壇¶
縁合詩逄無首覊此身便有上天時無端許逺留遺嘱勾引間¶
人到䖏疑¶
　　　無骨蒻(許逺逰臨化嘱弟子曰丹在無骨蒻下)¶
身到名山骨亦清洞中不枉為題名髙車駟馬人間世㡬度浮¶
雲石上生¶
　　　大滌棲真二洞題名石¶
<pb:KR4d0593_SBCK_003-22b>¶
　　　　同賈守玄副官顧存玄老&KR0101;曹空隠上座龔翛然吴¶
　　　　逄原二監齋逰洞霄宫得徧覧勝迹各賦詩刻石以¶
　　　　紀斯行¶
　　　　　洞天福地¶
大滌潛通勾曲山列仙到䖏有遺壇千年落葉無行迹時見郭¶
文&KR0016;虎還¶
　　　　　九鎖&KR0280;¶
青山九曲鎖烟霞隔㫁塵寰百萬家洞裏有春蔵不得春風春¶
雨泛桃花¶
　　　　　唐碑¶
百尺穹碑當道安蛟龍蟠躩蘚花乾火焼雨洗殘文字留得前¶
王舊散官¶
<pb:KR4d0593_SBCK_003-23a>¶
　　　　　漢祈靈壇¶
漢武祈靈築此壇願同日月駐龍顔神仙豈有君王福萬國臣¶
隣指頋間¶
　　　　　馴虎巖(郭文醫虎䖏)¶
世徃人非事不同岩前無復舊行蹤空山落遍千林𣗳夜夜如¶
同虎啸風¶
　　　　　蔵書石室¶
曽扵唐史讀遺文此日来逰如見君石室自蔵真誥後䓁閑人¶
世㡬浮雲¶
　　　　　仙人影¶
形影能離已異常指揩猶作桂花香偶然狡猾留山石未&KR0116;人¶
間&KR0010;月忙¶
<pb:KR4d0593_SBCK_003-23b>¶
　　　　　丹泉¶
百年能得㡬廽来更酌丹泉飲一盃莫送魚龍歸大海海中波¶
浪是塵埃¶
　　　　　搗藥禽¶
因曽搗薬事幽棲羽化千年長未齊得似杵聲相&KR0071;散月明只¶
繞故山啼¶
　　　題海昌仙蹤¶
古老相傳語不空至今石井有仙蹤行人莫向井邉唾一勺水¶
中蔵卧龍¶
　　　近次薛濤詩二首¶
不教周昉𦘕丹青却把風流付早鶯錦水上舀来　斷膓詩¶
句可憐情¶
<pb:KR4d0593_SBCK_003-24a>¶
知尔回文織未成為因顔色擅才名傷春傷别尋常事莫唱陽¶
𨵿苐四聲¶
　　　學仙曲¶
仙人好乗白鹿轓更剪明霞作飛帶醉来濯𩬊向銀灣龍劍直¶
𠋣青天外¶
　　　又¶
徐卿有子抱才賢天上麒麟正妙年書案嚢螢勤自勉吟&KR0420;臨¶
草頗堪憐¶
　　　題桐栢宫¶
吹笙太子慕飡霞一鶴空山縂是家桐栢㡬回清露重人間容¶
易日西斜¶
　　　題𦘕梅花¶
<pb:KR4d0593_SBCK_003-24b>¶
鉛華學作内家粧𦘕出宫梅&KR0010;月長不與東風共揺落人間天¶
上儘吹香¶
　　　送春¶
送春何事典春衣銷得楊花㡬度飛掌上玉盃成慣見年年長¶
是送春歸¶
　　　巾子&KR0280;¶
青㝠天界碧迢迢仙客遺巾竟寂&KR0705;猶有白雲閑似鶴與人相¶
伴夜吹簫¶
　　　題孔主奉宅𦘕菊¶
朝陽下照東籬菊影落前庭亦有香好伴容安齋内客玉盤承¶
露對秋光¶
　　　題三香圖(山礬/水仙/梅花)¶
<pb:KR4d0593_SBCK_003-25a>¶
離騷比興諸香草不見三香入椘辭莫是&KR0010;寒將自異衆芳蕪¶
&KR0126;不同時¶
　　　雪夜&KR0009;史左丞¶
白雪相將一丈深碧油&KR0420;合夜沉沉党家更有人如玉猶道春¶
寒入綉衾¶
　　　題漁村晚照¶
在在溪灣盡晒&KR0699;暮天秋水碧澄澄㡬家漁舎雲&KR0359;䖏紅𣗳寒¶
山路慣登¶
　　　丹溪别業圖為周昉賦¶
文光萬丈照丹溪愛尔烏&KR0268;夜夜啼父有遺&KR0052;能教子草堂猶¶
在此溪西¶
　　　題夏圭孤舟風雨圖¶
<pb:KR4d0593_SBCK_003-25b>¶
此船載得許多愁使我樽前感舊逰惆悵楊州十年夢滿江風¶
雨泊瓜洲¶
　　　題歸釣圖¶
雨笠風波日徃𢌞桃花流水碧山隈潭中魚釣何能盡收却輪¶
竿歸去来¶
　　　題溪居圖¶
朝市塵埃若我何幽棲好䖏是松蘿前溪&KR0002;與天河接夜夜水¶
中星斗多¶
　　　紹興客中除日¶
一&KR0010;今朝是&KR0010;除旅人况復在離居從来牛女成惆悵烏鵲橋¶
邉莫&KR0009;書¶
　　　翫月圖¶
<pb:KR4d0593_SBCK_003-26a>¶
天地有情俱是感兎蟾應自念婵娟分明照見山河影一&KR0010;無¶
如此夜圎¶
　　　家人軰開𤎅侑盃即事¶
東床欹枕未成眠玉手開螯自可憐得似甕頭狂吏部江頭風¶
昧落尊前¶
　　　題讀碑圖¶
未瞻魯廟三緘口且讀曹娥八字碑較智只争三十里楊&KR0113;誰¶
説是男児¶
　　　題枯木竹石¶
風雪禁持百&KR0010;過真成生鉄鑄枝柯天寒翠䄂能相𠋣免淂春¶
来纒女蘿¶
一勺水中蔵白蜃一毫端上𦘕青蛇世人只道韓湘子薬術能¶
<pb:KR4d0593_SBCK_003-26b>¶
開頃刻花¶
　　　熱¶
南州大暑何可當雪冰不觧三伏&KR0565;夜&KR0359;明月在天上白露滿¶
湖荷葉香¶
　　　題𦘕雨竹¶
江上數聲湘女瑟烟中一曲竹枝&KR0084;葉間有恨俱成淚只爲曽¶
承雨露多¶
　　　題桶底圖¶
不向粟中蔵世界却来桶底𦘕樓(䑓/分)明記得麻姑語清淺&KR0382;莱¶
水一盃¶
　　　題漁樵閑話¶
漁樵本似不同科何事停橈話更多說與别人都不信夜来風¶
<pb:KR4d0593_SBCK_003-27a>¶
雨濕青蓑¶
　　　題徽廟𦘕鵪鶉¶
長白山前馬似龍相將風火入深宫君王苦好丹青筆猶恐鵪¶
鶉𦘕未上¶
　　　題茆堂雪景圖¶
草堂有客何為者應愛山川雪未消床上一壺堪獨酌風流不¶
减覇陵橋¶
　　　閑居春盡¶
㡬日春殘不在家堦前開遍粉團花𠕅㸔又是明年亊酒滴東¶
風惜&KR0010;華¶
　　　題淵明像¶
典午功石䓁羽毛區區州縣亦徒劳折腰五斗無人識只有歸¶
<pb:KR4d0593_SBCK_003-27b>¶
来最是髙¶
　　　升仙壇¶
壇上春風長紫苔當時仙駕此徘&KR0422;山中老盡千年𣗳化鶴何¶
因一再来¶
　　　題王&KR0002;水𦘕翎毛¶
喔喔雄鳴趂暁光豈同雌雉在山梁雲中鷹隼無虚爪羽翼低¶
飛好自防¶
東風吹水碧漪漪不放桃花自在飛莫怪野鳬驚不㝎溪頭弋¶
者未忘機¶
　　　題道士王東甫圖𦘕¶
金銀樓閣在三山東甫何妨屢徃還信是神仙在平地鸐飛元¶
不離人間¶
<pb:KR4d0593_SBCK_003-28a>¶
　　　&KR0009;報國寺渭清逺上人時張氏築城¶
誰&KR0003;𫿞𨵿一両重直教隔㫁白雲蹤城中何限蕭家寺不把三¶
間事逺公¶
　　　桂花仙子圖¶
秋雲㡬片剪衣裳吹盡西風骨更香明月不應生洛浦又添情¶
思惱陳王¶
　　　船過臨平湖¶
船過臨平欲住難藕花紅白水雲間只因一霎溟&KR0293;雨不得分¶
明㸔好山¶
　　　&KR0009;三塔寺寛虚海¶
望見寺前三塔近老夫指擬駐行舟無端一陣東風雨吹過湖¶
南不自由¶
<pb:KR4d0593_SBCK_003-28b>¶
　　　凌霄花¶
天女天花一様嬌凌霄挽下最長條生愁化作空山雨滿臉春¶
紅恨未銷¶
　　　題新亭壁¶
為愛亭前金鳯花風吹滿地散殘霞清樽團扇能相伴飲到海¶
天秋日斜¶
　　　題&KR0113;竹士女圖¶
䄂卷香羅日又曛寸心都作錦囬文莫教吹動𠫵差玉驚㫁陽¶
䑓一叚雲¶
　　　題左司壁¶
春𣗳團團日未斜東風滿地散青霞曉鶯啼過落花雨獨立淮¶
南宰相家¶
<pb:KR4d0593_SBCK_003-29a>¶
　　　題王&KR0002;水𦘕¶
萱草花開日又西太湖石畔鷓鴣啼竹枝不是江南曲唱得樽¶
前思欲迷¶
　　　題唐十八學士圖¶
尭舜之道載方冊人存政舉又何疑肅容歛手慚色者知是當¶
年封徳彛¶
　　　題趙子昻浴馬圖¶
真是房星夜降精𩀱瞳下照水波明浴囬有翼應飛去萬里風¶
雲是一程¶
　　　風馬¶
時清天地息烟塵騰躍乗㸔自有神逰牝委龍求作種任渠風¶
合向天津¶
<pb:KR4d0593_SBCK_003-29b>¶
　　　嘉禾湖上為謝𠫵軍題扇¶
鸚鵡盃中紅麯酒鴛鴦湖上黒油船南風吹入荷花蕩借與閑¶
人一醉眠¶
　　　明皇對奕圖¶
漏盡宫壺日晷移君王猶自戀殘棋馬嵬一著無人筭只有楊¶
妃自得知¶
　　　題楊妃横玉圖¶
天寳年間好太平華清小殿稱人情如何玉笛&KR0379;拈起便作風¶
吹别調聲¶
　　　春日㳺湖¶
神仙不死今何在冨貴能全古亦難賸買蘓公堤上酒莫教容¶
易度春寒¶
<pb:KR4d0593_SBCK_003-30a>¶
　　　題白玉蟾像¶
白玉如蟾俱是妄青天指月亦非真武夷洞裏曽相見却是尋¶
常劈&KR1130;人¶
　　　詠何立事¶
　　　　宋押衙官何立秦太師差徃東南第一&KR0280;恍惚引至¶
　　　　隂司見太師對岳飛亊令歸告夫人東&KR0420;事犯矣復¶
　　　　命後即棄官學道蛻骨今在蘓州玄妙&KR0026;為蓑衣仙¶
舊作衙官身姓何隂司歸後記仙魔視身已是閑軀殻一領蓑¶
衣也是多¶
　　　謝太傅¶
謝安徳望重南朝妓女東山未𡨜&KR0705;&KR0002;論漢家勲業事何如笳¶
鼓霍嫖姚¶
<pb:KR4d0593_SBCK_003-30b>¶
　　　四菓𦘕¶
照眼紅綃未十旬西風又拆錦苞新石家金谷如長在儘有明¶
珠換美人　石榴¶
漢帝求仙不自知祗慿青鳥使瑶池矮人不見東方朔肯信三¶
偷是此児　桃實¶
葉底纍纍黄漸深暖風四月熟幽林記曽摘遍西園𣗳好似文¶
君取酒金　枇杷¶
廊廟嘗新　内厨酪粉賜金盤白頭見𦘕成惆悵滿朶春¶
紅不厭㸔　櫻桃¶
　　　效唐僧無則詠物詩四首¶
巧作春禽百様聲似矜觜舌有餘輕若為賸有閑心性何不雲¶
中學鳯鳴　百舌禽¶
<pb:KR4d0593_SBCK_003-31a>¶
褵褷羽翼作羣飛殘害溪魚欲自肥滿膆腥涎吞不下爲人長¶
忍一生飢　鸕鷀鳥¶
木茟花含暁露濃似將才思擬春風若還開在江淹宅夜夜題¶
詩入夢中　木茟花¶
小小紅絲疊絳霞&KR0107;頭玉燕共年華果然買得青春在儘把名¶
園種此花　金錢花¶
　　　紫菊¶
應爲揚州舊使君鷄冠顔色染&KR0084;裙陶翁每日東籬下誰肻花¶
前問紫雲¶
　　　唐太宗遣御史蕭賺禊帖圖¶
君臣詭遇一獃僧禊帖雖来事可懲誰料萬年歸殉後却將繭¶
&KR0083;累昭陵¶
<pb:KR4d0593_SBCK_003-31b>¶
　　　宫廊雪霽圖馬逺𦘕¶
𦘕在丹青事亦非碧山猶自繞朱旗分明黄屋宸㳺䖏千歩宫¶
廊雪霽時¶
　　　東坡笠屐圖¶
從来泾渭不同波得貶&KR0058;中幸已多莫把丹青論笠屐文章千¶
載一東坡¶
　　　杜宵𦘕圍棊圖¶
何事今朝&KR0180;𦘕眉深宫又是日長時閑愁不用量紅線㸔取新¶
添㡬着棋¶
　　　雨晴¶
薔&KR0340;正開雨弄晴狂&KR0597;觸䖏亂紅英韓朋莫作雙飛蝶泊在其¶
間𦘕不成¶
<pb:KR4d0593_SBCK_003-32a>¶
　　　暁起¶
杏子花開桃蕚紅夜来踈雨過簾櫳風光雖是好時莭春在誰¶
家絃管中¶
　　　松瀑圖¶
石間&KR0557;浪雪無迹松下瀑流雷有聲百折狂瀾非是險人心方¶
寸最難平¶
　　　寒食¶
錢塘江上逄寒食逺客今朝轉念鄉㡬𣗳落花春寂寂數行囬¶
鴈草茫茫¶
　　　孫鍾設瓜圖¶
三士慿空化鶴羣已將旗盖兆三分劉家門外樓桒𣗳豈是荒¶
唐䜟所云¶
<pb:KR4d0593_SBCK_003-32b>¶
　　　岳林寺題兠率内院為玘石心上人賦¶
兠率天宫内院開錦衣彌勒咲盈腮因縁未了児孫債此是重¶
来苐㡬回¶
　　　聞夜潮¶
潮到江樓月到遲百年心事有誰知床頭尋得劉琨劍舞向秋¶
風惜舊時¶
　　　張横塘𦘕竹枝萱草¶
㡬宵明月竹枝好一夜東風萱草長悵望羙人烟水闊不勝清¶
思繞横塘¶
　　　荔枝𦘕為福建張惟逺僉憲題(濟南人)¶
尊前人出玉芙蓉纎手親分荔子紅歸到大明湖上宴也應㸔¶
𦘕説閩中¶
<pb:KR4d0593_SBCK_003-33a>¶
茜羅&KR0127;褁玉肌寒吹盡南風露未乾一寸丹心無與&KR0009;為慿圖¶
𦘕入長安¶
紅塵一&KR0016;露華香不管盧龍道路長誰信御前供玉食不呈妃¶
子不先嘗¶
六月南風荔子丹皺紅小碧滿銀盤水晶細嚼甜扵&KR0097;滿口生¶
香玉露&KR0270;¶
　　　剪花士女¶
咫尺芳樷艶色深&KR0597;情蝶思兩難禁㸔来莫用閑惆悵剪下春¶
風一寸心¶
　　　趙仲穆人馬圖¶
廐吏牽呈御苑廽開元毬馬盡龍材趙家富有曹韓様摹出承¶
平氣象来¶
<pb:KR4d0593_SBCK_003-33b>¶
　　　劉曜卿𦘕折花宫女¶
栁風草露欲霑衣又是宫中上直時好把&KR0669;花都折盡免教吹¶
作落紅飛¶
　　　錢舜舉𦘕芙蓉¶
木末芙蓉㝡耐寒䓁閑不許世人㸔蛾眉淡掃朝天去自採花¶
頭製道冠¶
　　　梅花水月仙子𦘕¶
㳺䰟非&KR0017;亦非仙慿附梅花度&KR0010;年欲向姮娥訴孤另浪中亦¶
自少團圎¶
　　　招周徳新貟外&KR0026;菊¶
明朝莫問晴和雨&KR0016;馬能来㸔菊花豈是省&KR0048;無酒對不如此¶
䖏似陶家¶
<pb:KR4d0593_SBCK_003-34a>¶
　　題扇士女¶
轉深文字轉多情侍女常將筆硯行恐淂玉臺新様句為題團¶
扇贈卿卿¶
　　　湖中即事¶
湖栁湖波盡可憐不知春在阿誰邉滿頭翡翠𩀱鬟女細雨吴¶
&KR0084;濕𦘕船¶
　　　挟弹㳺&KR0016;圖趙仲穆𦘕¶
玉臂𩀱揎㩀綺鞍渾身俊氣要人㸔&KR0002;知稼穑艱難事肯把黄¶
金鑄弹丸¶
　　　李白應制圖¶
明主憐才赦酒狂不知力士賤文章當其醉草清平調肯信長¶
安是夜郎¶
<pb:KR4d0593_SBCK_003-34b>¶
　　　杜甫上謁圖¶
出當天寳艱難日歸拜拾遺行在時入蜀還秦底心性一篇長¶
拜杜䳌詩¶
　　　&KR0009;逺詞¶
夢裏𨵿山&KR0116;後非憂深别淚在羅衣堂前種得冝男草正及春¶
香人未歸¶
　　　臨安訪古十首¶
　　　　石鏡¶
臨安山中古石鏡曽照錢王冕服来天遣紫苔封褁後等閑不¶
許别人開¶
　　　　婆留井(錢王&KR0004;生時將棄井中婆奮留之/故乳名婆留既貴以鏐代留字)¶
舊日婆留井未堙石䦨苔蘚上龍文而今率土俱臣妾莫願皇¶
<pb:KR4d0593_SBCK_003-35a>¶
天産異人¶
　　　　功臣塔¶
&KR0280;頭石塔表功臣五百年前是佛身莫問&KR0382;莱水清淺野藤猶¶
蔓刼餘春¶
　　　　錦溪¶
錢王功業與天齊百里旌旗照此溪從自波中鋪錦後至今光¶
景浄無泥¶
　　　　化成寺(錢王苐十九子出家為僧/賜號普照大師)¶
王子能以身施佛何異生居浄梵宫弊屣視他閑冨貴男児到¶
此是英雄¶
　　　　衣錦山(令縣治主山是王/故居即九龍堂)¶
還郷滿山都覆錦冨貴應湏白晝歸設宴九龍堂上日沛中&KR0084;¶
<pb:KR4d0593_SBCK_003-35b>¶
後似王稀¶
　　　　將軍𣗳(王平時率羣隊狂戯此𣗳還/郷以錦幪之號錦𣗳將軍)¶
將軍官重執金吾不比秦朝列大夫王為錦衣歸故里遂令老¶
𣗳有稱呼¶
　　　　環翠閣(今為寺謝/安逰䖏)¶
東山尚存環翠閣謝傳逰来經㡬年可是舊曽携妓到粉香猶¶
在𦘕欄邉¶
　　　　浄土寺(東坡作杭倅行/部過扵潜回)¶
祥符額賜海㑹寺四百年来弹指過試問竹林橋上路往還曽¶
見㡬東坡¶
　　　　九仙山(王謝舊㳺東坡有詩)¶
仙子何年化鶴羣至今名姓只空存我来欲訪前朝亊悵望九¶
<pb:KR4d0593_SBCK_003-36a>¶
山唯白雲¶
　　　鴻溝¶
天命何曽分椘漢自將南北限鴻溝當時應恨烏江水不與君¶
王照白頭¶
　　　李白小像¶
承制摛毫玉殿頭清平樂府擅風流名花傾國能相妬得寵翻¶
貽失&KR0194;憂¶
　　　桃源圖¶
㡬𣗳桃花認未真又何分晋與分秦漁&KR0048;不悟避秦者便把興¶
亡説與人¶
　　　蘇卜小墳上作(在嘉興縣前晋名妓錢塘人有/詞行扵世今為人家占矣)¶
香骨沉埋縣治前西陵䰟夢隔風烟好花好月年年在潮落潮¶
<pb:KR4d0593_SBCK_003-36b>¶
生更可憐¶
　　　宋賛善以笻竹一支并詩贈玘太朴次其韻¶
庸蜀之西一竹笻年来帨首已如龍扶登春殿談經後風雨時¶
生掌握中¶
　　　題蔵祥卿𦘕¶
露&KR0669;風栁两依依𦘕在丹青亦自竒&KR0002;在墙頭并驛畔過春都¶
是折殘枝¶
　　　問蕳夷道索冬筍¶
僧家嗜笋如嗜肉滿腹生香貯寒玉肯信湖州太守饞飢来煮¶
遍千林竹¶
　　　徐一䕫以自已小影代送壎上人囬龍門寺為題其上¶
縂是三生夢幻身又何分别假和真縦饒送到龍門寺也只丹¶
<pb:KR4d0593_SBCK_003-37a>¶
青𦘕裏人¶
　　　邵庵虞先生為張伯雨賦四詩開元宫道士章心逺求¶
　　　追次其韻¶
　　　　伯雨𦘕像(號勾曲外史)¶
此𦘕茅山苐㡬真翛然白氅鶴翎新百年最在歸&KR0084;詠一代交¶
㳺在縉紳¶
　　　　懐舊¶
憶誦清江空舊魚流光如赴隙中駒雲沉華盖星沉海思絶狂¶
張與老虞¶
　　　　丹井(今在佑聖觀東圃)¶
張仙扵此煉丹砂夜夜丹光照井華猶有石欄遺刻在將軍移¶
置羽人家¶
<pb:KR4d0593_SBCK_003-37b>¶
　　　　磵阿碑¶
邵庵文字在堅珉摹刻中&KR0048;茟畫真在日得錢除買酒餘貲都¶
付打碑人¶
　　　贈人逰湖南¶
世途無䖏不通津惟爾棲棲志未伸莫過沅湘唾江水此中曽¶
有汨羅人¶
　　　趙子昻𦘕花鳥¶
綺紈舊習信難移得意青春正好時直下玉廬無所亊試臨花¶
鳥學徐熈¶
